<h2><em><span style="color: #008080;"><strong>&nbsp; &nbsp; &nbsp; &nbsp; Bu`uureffama konkolaataa fi Akkaataa isaan ittiin Hojjetan</strong></span></em></h2>
<h3><span style="color: #008080;"><em><strong>Konkolaataa jechuun maal?</strong></em></span></h3>
<p><em>Konkolaataa jechuun maashina socho`aa dachee (lafa) irra kan uummata</em></p>
<p><em>(namoota), fe`umsa adda adda bakka tokkoo&nbsp; gara biraatti&nbsp; kan ittiin geggessuuf tajajilamnuu dha.</em></p>
<p><span style="color: #008080;"><em><strong>Seenaa Konkolaataa</strong></em></span></p>
<p><em>Konkolaataan namicha Otto Bismark (1860 A.L.A) lammii biyya Jarmaniin bu`urri isaa kan jalqabamee dha.</em></p>
<p><span style="color: #008080;"><em><strong>Gosa Konkolaataa:</strong></em></span></p>
<p><em>Konkolaataan humna mootoraa (Engine) kan socho`u tahee akkaataa armaan gadiitti qoodamu</em></p>
<p><strong><em>1.Akkaataa baay&rsquo;ina miillla (wheel &amp; axles) isaaniitiin</em></strong></p>
<ol style="list-style-type: lower-alpha;">
    <li><em>Konkolaataa miila lamaa. fkn (Doqdoqqee)</em></li>
    <li><em>Konkolaataa miila sadii: fkn - (Baajaajii)</em></li>
    <li><em>Konkolaataa miila afurii . Fkn : Awutomoobilii, awutoobisii, konkolaataa</em></li>
</ol>
<p><strong><em>2.Akkaataa Tajaajila kennaniin :</em></strong></p>
<ol style="list-style-type: lower-alpha;">
    <li><em>Konkolaataa uummataa. Fkn Awutomobilii, taaksii ,awutobusii kkf</em></li>
    <li><em>Konkolaataa Fe`umsa meeshaalee adda addaa. Fkn FSR, Isuzu, Tarakeroota, konkolaataa dhangala`a fe`uu fi kkf</em></li>
    <li><em>Konkolaataa faayidaa addaa kennan. Fkn konkolaataa balaa ibiddaa , konkolaataa waraanaa, maashinaroota ijaarsaaf oolanii fi kkf</em></li>
</ol>
<p><strong><em>3.Akkaataa teessuma marii( qajeelchittuutiin):</em></strong></p>
<ol style="list-style-type: lower-alpha;">
    <li><em>Konkolaataa qajeelchituu bitaatiin</em></li>
    <li><em>Konkolaataa qajeelchituu mirgaatiin</em></li>
</ol>
<p><em>&nbsp;&nbsp;&nbsp;&nbsp;&nbsp; Hub: Akkaataa dambii geejjibaa biyya keenyaatti konkolaattotni hundi&nbsp;</em><em>qajeelchituun isaanii harka bitaatiin kan konkolaachifamnii dha.</em></p>
<p><strong><em>4.Akkaataa humna dabarsoo isaaniitiin (Power Transimission)</em></strong></p>
<p><em>&nbsp; &nbsp; &nbsp; a.Maanuwaal tiraansmishinii maarshii harkaa namaatiin kan jijjiiramanii fi</em></p>
<p><em>&nbsp; &nbsp; &nbsp; b.Awutomatiki tiraansmishinii (kan of jijjiiran) Automatic Transmission.</em></p>
<h3><span style="color: #008080;"><em><strong>Bu`uureffama Konkolaataa</strong></em></span></h3>
<p><em>Konkolaataan tokko wantota heddu irraa kan hundeeffamu yoo taheyyuu, wantoota&nbsp; gurguddoo shanan &nbsp;(5) armaan gadii irraa bu`uureffame.</em></p>
<p><em>Isaanis:</em></p>
<ol>
    <li><em>Mootora ( Engine)</em></li>
    <li><em>Kutaalee humna dabarsan ( Power transmission)</em></li>
    <li><em>Shaansii ( Chassis)</em></li>
    <li><em>Kutaalee Elekitirikaa ( Electrical system)</em></li>
    <li><em>Kutaalee Qaama konkolaataa ( Body)</em></li>
</ol>
<h3><span style="color: #008080;"><em><strong>1.Mootora ( Engine)</strong></em></span></h3>
<p><em>Mootorri bakka qilleensii fi boba`aan keessatti ukkaamfamee, gubatee : annisa(humna) ho`aa gara annisa(humna) makaanikaalaatti(sochiitti) &nbsp;jijjiiruudha. Annisi ho`aa kun kan qillensaa&nbsp; fi boba`aa walitti makamee erga siliindarii keessatti erga gubatee booda annisa (humna) &nbsp;uummamu dha. Humni (Annisi) ho`aa kun ammo piistanii yeroo gadi darbatu ( dhiibu) gara annisa makaanikaalaatti (sochiitti) &nbsp;jijjiirama. Qaamolee mootoraa bakka gurguddoo sadiitti qoodnee ilaalla. Isaanis</em></p>
<ol>
    <li><em>Testaataa (cylnider head)</em></li>
    <li><em>Silinder bilookkii (cylinder block)</em></li>
    <li><em>Sotokoppaa (crankcase)</em></li>
</ol>
<p><span style="color: #008080;"><em><strong>&nbsp;A.Testaataa (cylnider head)</strong></em></span></p>
<p><em>Kutaan mootoraa Kun qaama silinder bilookkii irra hidhamuun haalli gubiinsa qilleensaa fi boba`aa akka jiraatuu kan taasiisuu dha. Kutaan Kun qaamolee armaan gadii of keessatti qabata.</em></p>
<ol>
    <li><em><strong>Valvoota</strong>: valvii qilleensa galchituu (Intake valve) fi valvii qilleensa gubataa baastu (Exhaust valve): qilleensaa fi boba`aan karaa itti silinderii keesaa ittiin seenuu fi qilleensi gubataan (aarri) silinderii keessaa gara alaatti bahuu dha.</em></li>
    <li><em><strong>Kaandellaa (Spark pluk)</strong>: mootora beenzinaa keessatti qaanqee uumuuf tajaajila.</em></li>
    <li><em><strong>Kaandelleettii (Glow plug)</strong>: konkolaataa naafxaan hojjetu irratti kan argamu yoo tahu yeroo motorri qorre ka`uu akka hin didneef qilleensa gara silindarii seenu ho`isuuf gargaara.</em></li>
    <li><em><strong>Nooziloota(Injector nozzles)</strong>: Mootora naafxaan hojjetu keessatti boboa`aa humna guddaan silinderii keessaatti biifuuf gargaara.</em></li>
    <li><em><strong>Gaasketii (Cylinder head gasket)</strong>: qaama silinder bilookki fi testaataa gidduutti argamu tahee qilleensii fi dhangala`aan (bishaan) akka alatti hin baaneef walitti qabuuf tajaajila.</em></li>
</ol>
<p><span style="color: #008080;"><em><strong>B.Silinder bilookkii (cylinder block)</strong></em></span></p>
<p><em>Kutaan Kun qaama mootora keessatti isa murteessaa fi bakka qilleensii fi boba`aan keessatti gubatee gara sochiitti jijjiiramuudha. Kutaan kun qaamolee armaan gadii of keessatti qabata.</em></p>
<p><em><strong>Piistanii (piston)</strong>: qaama boba`aa fi qilleensa silinderii keessa seenee ukkaamsee akka gubatuuf kan taasisuu fi dhiibbaa kana gara koollotti kan dabrsuu dha. Pistaniin amartiiwwan (faashaa) gosa lama &nbsp;of keessatti qabaata. Isanis</em></p>
<ul>
    <li><em><strong>Amartii ukkaamsituu (Compression ring)</strong>: qilleensi fi boba`aan gara sotokoppaatti akka gadi hin dabarreef ukkaamsee qabuuf tajaajila.</em></li>
    <li><em><strong>Amartii zayitaa (Oil ring):</strong> Zayitiin mootoraa akka gara bakka boba`aa fi qilleensi itti gubatu (combustion chamber) seenee akka hin gubanneef tajaajila.</em></li>
</ul>
<ol>
    <li><em><strong>Beellaa (Connecting rod)</strong>: qaama pistanii fi koollo wal qabsiisuuf tajaajiluudha.</em></li>
    <li><em><strong>Koolloo (Crankshaft)</strong>: Koolloon qaama sochii pistanii gadii fi oli gara sochii naannawaaatti (rotary motion) kan jijjiiruudha.</em></li>
    <li><em><strong>Siliindarii ( Cylinder): </strong>qaama pistaniin keessaa olii fi gadi taphatu</em></li>
</ol>
<p><em>ta`ee kan qilleensaa fi boba`aan keessatti gubatuudha.</em></p>
<p><em><strong>&nbsp; &nbsp; &nbsp; &nbsp;4.Kaamshaaftii (Albirookamii</strong>): qaamni kun valvii galchituu fi valvii baastuu banuuf tajaajila.</em></p>
<p><em><strong><span style="color: #008080;">C.Sotokoppaa (Crankcase):</span> </strong>qaamni kun silinder bilookii jalatti kan argamu yoo tahu bakka zayitiin motoraaf barbaachisan itti kuufamu dha.</em></p>
<p><em><img src="img/b1.JPG" alt="B1" width="400" height="300" /></em></p>
<p><em>Mootora walumaagalatti akkaataa armaan gadiitti qooduu dandeenya.</em></p>
<ol>
    <li><strong><em>Gosa boba`aa fayyadamaniin;</em></strong></li>
</ol>
<p><em>Mootora &nbsp;beenzinaan hojjetan , motora naafxaan hojjetan , fi kan biroo</em></p>
<ol start="2">
    <li><em><strong>Tooftaa ittiin motora qorrisiisan (qabbanaa`aniin)</strong> irratti hundaa&rsquo;uun<strong>:</strong> motaroonni bakka lamatti qoodamu.</em></li>
</ol>
<p><em>Isaanis: kanneen bishaaniin qabbana`an (qorran) fi kan qilleensaan qorran jedhamu. Yeroo baay&rsquo;ee kan qilleensaan qorran motorota beenzilaa ta&rsquo;anii konkolaatota xixiqqoodha. Fkn motora motar-saaykilaa fi motora voolsiwaaganii fi baajaajii caqasuun ni danda&rsquo;ama. Motoroota armaan olitti caqafineen alatti motoroonni baay&rsquo;een kan qorran (qabbanaa`an) garuu bishaaniin.</em></p>
<ol start="3">
    <li><em><strong>Tooftaa boba&rsquo;aa fi qilleensa ittiin guban irratti hundaa&rsquo;uun:</strong> bakka lamatti qoodamu. Isaanis-qaanqee/ispaarkii/ kaandeellaan uumuun warra gubanii ykn motora beenzinaa jechuudha, ispaark iginishinii fi boba&rsquo;aa biifuun /qilleensa ho`aa irratti boba`aa humnaan biifuun/kan hojjetan (Compression ignition) ykn mootoroota naafxaa jedhamanii beekamu.</em></li>
    <li><strong><em>Akkaataa fudhannaa qilleensaa tiin</em></strong>
        <ol>
            <li><em>Qilleensa ofitti harkisuun kan galchan (natural Aspirated engine</em></li>
            <li><em>Kanneen Turboochaarjerii fayyadaman</em></li>
        </ol>
    </li>
</ol>
<p><em>&nbsp;&nbsp; Turboochaarjeriin meeshaa qilleensa bakkeedhaa gara mootoraatti dhiibee galchuuf kan fayyadamnu yoo tahu faayidaan isaa humna mootoraa dabaluuf tajaajila.&nbsp;</em></p>
<ol start="5">
    <li><em><strong>Haala taa&rsquo;umsa siliindaraa irratti hundaa&rsquo;uun:</strong>- Garaagarummaan haala teessoo siliindarii, motora beenzinaas ta&rsquo;ee motora naafxaa irratti argamuu danda&rsquo;a. Akkaataa teessoo siliindarii keessaa, konkolaattota baay&rsquo;ee irratti kan argaman kanneen armaan gadii haa ilaallu.</em></li>
</ol>
<ol>
    <li><em><strong>Ta&rsquo;umsa gosa iin-laayinii: -</strong> motorri iin-laayin jedhamu kun baay&rsquo;inaan kan baramee fi konkolaattota baay&rsquo;ee irratti kan argamuu dha. Akkuma armaan gaditti mul&rsquo;atu haalli taa&rsquo;umsa siliindaroota motora kanaa sarara tokko irratti sirratanii argamu.</em></li>
</ol>
<p><em>&nbsp;</em></p>
<ol start="2">
    <li><em><strong>Taa&rsquo;umsa gosa vii</strong>:- haalli taa&rsquo;umsa motora kanaa akkuma maqaa isaa irraa hubannu qubee <strong>v</strong> Taa&rsquo;umsi akkanaa kun kan barbaadamuuf keessaa tokko dheerina motoraa gabaabsuuf yoo ta&rsquo;u, sarara lamaan akka itti aanutti ta&rsquo;a:</em></li>
</ol>
<p><em>Motora abbaa siliindara jaha yoo ta&rsquo;e, sadii sadiin yoo ta&rsquo;u, v-6 jedhama, abbaa siliindara saddeetii yoo ta&rsquo;e ammoo, afur afuriin waan taa&rsquo;uuf, v-8 jedhamuun beekama.&nbsp;&nbsp;&nbsp;&nbsp;&nbsp;&nbsp;&nbsp; <strong>&nbsp;&nbsp;&nbsp;&nbsp;&nbsp;&nbsp;</strong></em></p>
<p><em><strong>Taa&rsquo;umsa horizontaalii oppoozdii: </strong>inni&nbsp; jedhamu immoo akkuma fakkii irratti mul&rsquo;atutti piistanonni lama kallattii faallaan kan taa&rsquo;anii dha</em></p>
<p><em><img src="img/b2.JPG" alt="B2" width="400" height="270" /></em></p>
<p><em><strong>&nbsp; &nbsp; 6.Bakka kaam shaaftiin itti argamu irratti hundaa&rsquo;uun-</strong>motoroota gosa lameenuu irratti argamuu yoo danda&rsquo;u bakka lamatti qoodamu. Isaanis:</em></p>
<ul>
    <li><em><strong>kaamshaaftii bilookkii keessatti argamu (Overhead Valve):- </strong>kaam shaaftiin yoo bilookkii siliindarii keessatti argame jechuu dha.</em></li>
    <li><em><strong>Kaamshaafti silinder heeddii irratti argamu(Overhead camshaft):- </strong>inni jedhamu immoo kaamshaaftiin yoo siliindara gubbaatti ykn teestaataa irratti hidhamee dha. Irra caalaatti hubachuuf fakkii armaan gadii haa ilaallu.</em></li>
</ul>
<p><em><img src="img/b3.JPG" alt="b3" width="400" height="280" /></em></p>
<p><em>&nbsp; &nbsp; &nbsp;<strong> 7.Adeemsa humni itti uumamu ( Cycle of Operation)</strong></em></p>
<ol>
    <li><em>Abbaa rukuttaa lamaa( two stroke) fkn: doqdoqqee</em></li>
    <li><em>Abbaa rukuttaa afurii( four stroke) fkn : Awutomobilii</em></li>
</ol>
<p><em>Rukuttaa(stroke) jechuun sochii piistaniin siliindarii keessa oliif gadi taasisu yoo ta&rsquo;u, gubbaadhaa gara gadiitti jechuunis TDC(top dead center) gara BDC(bottom dead center) akkasumas, jalaa gara oliitti ykn BDC gara TDC sochiin piistanii taasisu istirookkii (rukuttaa)tokko jedhama.</em></p>
<p><strong><em>Motorri tokko boba&rsquo;aa fi qilleensa gubee baasuuf, adeemsa (rukuttaa afur) keessa darbuun dirqama. Isaanis:</em></strong></p>
<ol>
    <li><em>Rukuttaa galchuu ( Intake stroke)</em></li>
    <li><em>Rukuttaa ukkaamsuu ( compression stroke)</em></li>
    <li><em>Rukuttaa gubuu fi humna uumuu ( Power stroke)</em></li>
    <li><em>Rukuttaa qilleensa gubate (aara )baasuu dha. (Exhaust stroke)</em></li>
</ol>
<p><em><strong>Motora abbaa rukuttaa ykn istirookkii afurii:- </strong>kan jedhamu adeemsota(rukuttawwan) &nbsp;arfan xumuruuf, jechuunis qilleensaa fi boba&rsquo;aa galchuuf, ukkaamsuuf, gubuu fi qilleensa gubate baasuuf rukuttaa tokko tokko barbaada.</em></p>
<ol>
    <li><em><strong>Addemsa(rukuttaa) Qilleensa Galchuu ( Intake Stroke)</strong></em></li>
</ol>
<ul>
    <li><em>Qilleensa qofa mootora naafxaaf /qilleensaa fi boba&rsquo;aa mootora beenzinaaf/ galchuuf, piistaniin gubbaadhaa gara gadiitti TDC dha gara BDC tti sochiin taasisu inteek-istirookki ykn rukkuttaa galchuu jedhama. Yeroo kana:</em></li>
    <li><em>Piistanii TDC gara BDC tti gadi socho`a</em></li>
    <li><em>Vaalviin galchituu ( intake valve) ni banama</em></li>
    <li><em>Iddoon qilleensa hin qabne /vaakiyuumiin/ siliindari keessatti waan uumamuuf qilleensaa fi boba`aan/qilleensi qofti &nbsp;bakka kana ni guuta.</em></li>
    <li><em>Koolloon diigrii 180 ni naanna&rsquo;a</em></li>
</ul>
<p><em><img src="img/b3.JPG" alt="B3" width="250" height="280" /></em></p>
<p><em><strong>&nbsp; &nbsp; &nbsp;2.Adeemsa(rukuttaa) Ukkaamsuu ( Compression Stroke)</strong></em></p>
<p><em>Qilleensa ykn qilleensaaf boba&rsquo;aan siliindara keessa seenee ukkaamsuuf &nbsp;, adeemsi piistaniin gara gadiitii gara gubbaatti /BDC gara TDC tti/ taasisu, istirookii ykn rukkuttaa uukkaamsuu jedhama. Yeroo kana:</em></p>
<ul>
    <li><em>Vaalvonni lamaanuu ni cufamu</em></li>
    <li><em>Piistaniin BDC gara TDC tti&nbsp; ol deema( ni socho`a)</em></li>
    <li><em>Qilleensi ykn qilleensii fi boba&rsquo;aan seenee ture ukkaamamuun kan ka&rsquo;e dhiibbaa fi ho&rsquo;i ni dabala</em></li>
    <li><em>Kolloon diigrii 180 naanna&rsquo;a</em></li>
</ul>
<p><em>&nbsp;</em></p>
<p><em><strong><img src="img/b4.JPG" alt="b4" width="250" height="280" /></strong></em></p>
<p><em><strong>&nbsp; &nbsp; &nbsp;3.Adeemsa rukuttaa) Boba`aa gubuu ( humna uumuu) Power Stroke </strong></em></p>
<p><em>Rukuttaan kun humna ho&rsquo;aa gara humna (sochii) makaanikaalii ta&rsquo;etti jijjjiiruun akka koolloon naanna&rsquo;u kan taasisuu dha. Yeroo kana:</em></p>
<ul>
    <li><em>Vaalvonni lamaanuu akka cufamanitti turu</em></li>
    <li><em>Kaandeellaan qaanqee uumuun gosa konkolaataa beenzinaa ykn/injekter nooziliin/ boba&rsquo;aa biifuun konkolaataa naafxaa irratti kan ka&rsquo;e qilleensii fi boba&rsquo;aan gubachuu jalqaba.</em></li>
    <li><em>Dhiibbaa olaanaan uumame kun piistanii&nbsp; rukutuun gad dhiibee akka koolloon naana&rsquo;u taasisa.</em></li>
    <li><em>Piistaniin gubbaadhaa /TDC/ gara gadiitti /BDC/tti deema</em></li>
    <li><em>Koolloon ammas digrii 180 naanna&rsquo;a jechuu dha.</em></li>
</ul>
<p><em><strong>&nbsp;<img src="img/b5.JPG" alt="b5" width="250" height="280" /></strong></em></p>
<p><em><strong>&nbsp; &nbsp; &nbsp;4.Adeemsa(rukuttaa)&nbsp; qilleensa &nbsp;gubate baasuu ( Exhaust Stroke)</strong></em></p>
<p><em>Rukuttaan arfaffaan immoo qilleensa gubate siliindarii keessaa baasuuf BDC dhaa gara TDC tti sochii taasisu yoo ta&rsquo;u, Yeroo rukuttaa kanaa:</em></p>
<ul>
    <li><em>Vaalviin aara baasu ni banama</em></li>
    <li><em>Piistaniin gadii gara gubbaatti deema</em></li>
    <li><em>Qilleenssi gubate ni baha</em></li>
    <li><em>Koolloon naannawa isa dhumaa digrii 180 naana&rsquo;a walumaa galatti adeemsa arfanuu fixuuf koolloon yeroo lama (digirii 720) naanna&rsquo;a jechuu dha.</em></li>
</ul>
<p><em><img src="img/b6.JPG" alt="b6" width="250" height="280" /></em></p>
<p><em>Kanatti aansuun istirookkii isa jalqabaatti deebi&rsquo;uun irra deddeebi&rsquo;ee hojjeta jechuu dha.</em></p>
<p><em>&nbsp;</em></p>
<p><em><strong>Mootora abbaa rukuttaa /istirookkii/ lamaa:-</strong>motorri kun adeemsota (rukuttaawwan) arfan armaan olitti caqafaman hunda raawachuuf, isaanis &nbsp;qilleensaa fi boba&rsquo;aa galchuuf, ukkaamsuuf, humna uumuu fi qilleensa gubate baasuuf, sochii piistanii lama qofa gaafata jechuu dha. Waan kana ta&rsquo;eef, mootorri abbaa rukuttaa lamaa kun sochii piistanii tokkoon hojii lama ergaan takkaa raawwata. Haaluma kanaan yommuu piistaniin gara gadiitii gara gubbaatti /BDC dhaa gara TDC tti/ deemu hojii lama raawwata. Isaanis galchuu fi ukkaamsuu altokkotti, gubbaadhaa gara gaditti /TDC dhaa BDC tti/ deemu immoo humna uumuu fi &nbsp;isa gubate baasuu altokkotti raawwata jechuu dha.</em></p>
<p><em><img src="img/b7.JPG" alt="b7" width="400" height="280" /></em></p>
<p><em>Sistama mootora abbaa rukuttaa lamaa (Two stroke Engine Operation)</em></p>
<p><em><strong>&nbsp;</strong></em></p>
<h3><span style="color: #008080;"><em><strong>Kutaalee gargaartota mootoraa(Engine Systems)</strong></em></span></h3>
<p><em>Kutaaleen kun mootorri hojii annisa ho`aa gara annisa makaanikaalatti (sochiitti) jijjiiruuf qaamolee (sistamoota) deggersa taasisanii dha. Isaanis</em></p>
<ol>
    <li><em>Sirna (kutaalee ) boba`aa (Fuel system)</em></li>
    <li><em>Sirna (kutaalee) mootora qabbaneessan(Cooling System)</em></li>
    <li><em>Sirna(kutaalee ) mootora lalaaffisan (Lubrication system)</em></li>
    <li><em>Sirna kutaalee ) Mootora kaasan (Starting system)</em></li>
    <li><em>Sirna(kutaalee ) Ibidda uuman (Ignition system)</em></li>
    <li><em>Sirna(kutaalee ) baatirii chaarjessan (Charging system)</em></li>
    <li><em><strong>Sirna (kutaalee ) boba`aa (Fuel system)</strong></em></li>
    <li><em>Sirna (Kutaalee) galchuu fi baasuu( Intake &amp; Exhaust System)</em></li>
</ol>
<h3><span style="color: #008080;"><em><strong>1.Sirna (kutaalee ) boba`aa (Fuel system)</strong></em></span></h3>
<p><em>Kutaaleen kun mootoraaf boba`aa akkattaa barbaachisummaa isaatiin qaama dhiyeessuu dha. Kutaan kana bakka gurguddoo lamatti qoodna. Isaanis: Sirna boba`aa beenzilaa fi sirna boba`aa naafxaa.</em></p>
<p><em>&nbsp;Kutaaleen boba`aa beenzilaa qaamolee armaan gadii of keessatti hammata.</em></p>
<p><em><img src="img/b8.JPG" alt="b8" width="390" height="290" /></em></p>
<ol>
    <li><em>Taankerii boba`aa: Boba`aa mootoraaf barbaachisu of keessatti kuusuuf tajaajila.</em></li>
    <li><em>Filtiroo(fuel filter): Balfa/xurii/ boba`aa keessa jiran qulqulleesse gara mootoraatti/kaarburaatoritti boba`aa dabarsuf tajaajila.</em></li>
    <li><em>Pompaa( Fuel pump): Boba`aa tankerii irraa fuudhee gara kaarburaatoriitti/motoratti geessuuf tajaajila.</em></li>
    <li><em>Sarara boba`aa(Fuel line): sarara boba`aan keessa taankerii irraa eegalee gara mootoraatti adeemuu dha.</em></li>
    <li><em>Kaarburaatorii: Qaamni kun mootara beenzinaan hojjetan) irratti kan argamu yoo tahu qilleensaa fi boba`aa walitti makuun reeshiyoo (14.7:1) makuun gara mootoratti dabarsuuf Qaamoleen kutaa kaarbareetarii irratti argaman tajajila armaan gadii qabu</em></li>
</ol>
<ul>
    <li><em>Veenchurii (Venturi) : Bakka itti boba`aa fi qilleesi walitti makamaniidha.</em></li>
    <li><em>Tirootil valvii(Trottle Valve): boba`aa fi qilleensa gara mootoraa seene to`achuun saffisa mootoraa kan ittiin to`annuu dha.</em></li>
    <li><em>Chook Valvii(Chock Valve): Yeroo motorri qorrutti qilleensa gara motoraa seenu xiqqeessuun boba`aan baayinaan akka seenu taasisa.</em></li>
</ul>
<p><em><strong>Sirna (Kutaalee) Boba`aa Naafxaa (Diesel Fuel System)</strong></em></p>
<p><em>&nbsp;&nbsp;&nbsp;&nbsp; Kutaaleen Kun konkolaataa naafxaan hojjetan irratti boba`aa mootoraaf dhiyeessuuf kan tajaajilan tahee qaamolee armaan gadii of keessatti ni qabaata.</em></p>
<ol style="list-style-type: lower-alpha;">
    <li><em>Taankerii boba`aa: Boba`aa mootoraaf barbaachsu of keessatti kuusuuf tajaajila.</em></li>
    <li><em>Filtiroo(fuel filter): Balfa/xurii/ boba`aa keessa jiran qulqulleesse gara mootoraatti/poompaatti/ boba`aa dabarsa. Motora naafxaa irratti yeroo baayee filtiroo lama fayyadamu.</em></li>
    <li><em>Pompaa( Feed pump): Boba`aa tankerii irraa fuudhee gara pompaa guddaatti(Injection pump) geessuuf tajaajila.</em></li>
    <li><em>Sarara boba`aa(Fuel line): sarara boba`aan keessaa taankerii irraa eegalee gara mootoraatti adeemuu dha.</em></li>
    <li><em>Pompaa guddicha( Injection pump): konkolaataa naafxaa irratti qaamni kun isa murteessaa fi barbaachisaa tahee boba`aa pompaa xiqqaa irra dhufee gara dhiibbaa(pressure) guddaatti jijjiiree akkasumas madaalee gara nooziliitti kan erguu dha.</em></li>
    <li><em>Injekter Noozilii(Injector Nozzle) : qaamni kun boba`aa dhiibbaa guddaan pompaa irraa dhufe gara silindarii (combustion chamber) tti humnaan biifuuf tajaajila.</em></li>
</ol>
<p><em><img src="img/b9.JPG" alt="b9" width="390" height="290" /></em></p>
<h3><span style="color: #008080;"><em><strong>2.Sirna (kutaalee) mootora qabbaneessan (Cooling System)</strong></em></span></h3>
<p><em>Kutaan kun akka mootorri humnaa ol hin ho&rsquo;inee fi hin qorrine taasisuuf kan tajaajiluu dha. Mootorri kan ittiin qabannaa`u haala lamaan armaan gaditiin: Bishaan( dhangala`aatiin) fi qilleensaatiin</em></p>
<p><em>Konkolaataa Bishaan (dhangala`aatiin) qabbana`an: kutaan kun qaamota armaan gadii of keessatti qabata.</em></p>
<p><em>&nbsp; &nbsp; &nbsp; &nbsp; <span style="color: #008080;">&nbsp;<strong>a.Raadiyaaterii:</strong> </span>bishaan (dhangala`aa) mootora keessatti ho`e qilleensa alaa itti rukutamuun dhangala`aa qabbaneessee gara mootoraatti qaama deebisuu dha.</em></p>
<p><em>&nbsp; &nbsp;<span style="color: #008080;"> &nbsp; &nbsp; &nbsp;<strong>b.Termostaatii:</strong> </span>Cuftuu (valvii) dhangala`aan hanga mootorri ho`a barbaachisaa irra gahuttii cufamee banamuun kan ho`ina (tempirechera ) mootoraa kan to`atuu dha.</em></p>
<p><em>&nbsp; <span style="color: #008080;">&nbsp; &nbsp; &nbsp; &nbsp;<strong>c.Waater Jaakkettii(water jacket):</strong> </span>sarara dhangala`aan (bishaanni) mootora keessa ittiin naanna`uu dha.</em></p>
<p><em>&nbsp; &nbsp; &nbsp; &nbsp; &nbsp;<span style="color: #008080;"><strong>d.Paampii bishaanii:</strong></span> dhangala`aa (bishaan) raadiyaatera keessa qabbana`e harkisee gara mootoraatti qaama galchuu dha.</em></p>
<p><em>&nbsp; &nbsp; &nbsp; &nbsp; <strong>&nbsp;<span style="color: #008080;">e.Ekispaanshin taankerii:</span></strong> dhangala`aan mootora keessa yeroo danfu gara taankerii kanaatti bahee akka kuufamuuf qaama gargaaruu dha.</em></p>
<p><em>&nbsp; &nbsp; &nbsp; &nbsp; <strong>&nbsp;<span style="color: #008080;">f.Qadaada Raadiyaateraa:</span></strong> Bishaan(dhangala`aa) mootora keessaa akka alatti hin baaneef tajajiluu irra darbee dhiibbaa dhangala`aa eeguuf tajaajila. Kanas akka tahuuf kan gargaaran valvoota lama of keessatti qabata.</em></p>
<ul>
    <ul>
        <li><em>Pireejer valvii: Bishaanni raadiyaatera keessatti danfe gara ekispaanshin taankeriitti akka yaa`uuf karaa ni bana</em></li>
        <li><em>Vaakiyuum valvii: Erga mootorri ho`ee booda raadiyateriin akka hin shuntuurreef bishaan ekispaanshin taankerii keessaa gara raadiyaateriitti akka deebi`uuf qaama tajaajillu dha.</em></li>
    </ul>
</ul>
<p><em><span style="color: #008080;"><strong>&nbsp; &nbsp; &nbsp; &nbsp;g.Faanii(Fan):</strong></span> Qilleensa alarra gara mootoraatti akka galuuf kan tajaajiluu dha.</em></p>
<p><em>Bishaan raadiyaatarii keessatti naqame, gargaarsa paampii bishaaniitiin gara siliindar-bilookkiitti waater jaakkettii keessa darba. Dhiibbaa paampichi uumuun kan ka&rsquo;e bishaanichi gara siliindar-heediitti /teestaataa/ tti darba. Bishanichi ho&rsquo;a barbaadamu irra yoo gahuu baate gara siliindar-bilookiitti deebi&rsquo;uun irra deebi&rsquo;ee naanna&rsquo;a. Yoo ho&rsquo;i bishanni hanga barbaadamu irra gahe &nbsp;ykn teermoo-istaatii banuu danda&rsquo;e gara raadiyaatoriitti qorruuf deebi&rsquo;a. Hanga motorri keenya hojjataa jirutti haaluma kanaan irra deddeebiin itti fufa jechuudha.</em></p>
<p><em><img src="img/b10.JPG" alt="b10" width="390" height="300" /></em></p>
<h3><em><strong>&nbsp;<span style="color: #008080;"> 3.Sirna(kutaalee ) mootora lalaaffisan (Lubrication system)</span></strong></em></h3>
<p><em>Kutaan kun sirna zayitiin itti mootora keessa naanna`ee fayidaalee armaan gadii kennuu dha. Isaanis</em></p>
<ul>
    <li><em>Rigata hir`isuun mootorri akka wal hin ciniinne (walitti hin qabanne) taasisa</em></li>
    <li><em>Pistaniin olii fi gadi yeroo silinderii keessa socho`u qabbaneessuuf (ho`a hir`isuuf) tajaajila</em></li>
    <li><em>Sagalee hin barbaachifne ukkaamsee hambisuuf ni tajaajila</em></li>
    <li><em>Xuriiwwan mootora keessaa ofitti fudhachuun qulqulleessuuf tajaajila</em></li>
</ul>
<p><em><span style="color: #008080;">Kutaaleen lalaaffisoo qaamolee armaan gadii of keessatti qabata</span></em></p>
<ol>
    <li><em>Sotokoppaa: Zayita mootoraaf barbaachisu kan keessatti kuufamuu dha</em></li>
    <li><em>Paampii zayitii: Zayita motora keessatti akka faca`uuf tajaajila. Zayitiin mootora keessa haala lamaan gaha. Isaanis Pampii zayitii fi koolloodhaan facaasuutiin</em></li>
    <li><em>Filtiroo Zayitii: zayita mootora keessa naanna`u qulqullessuuf tajaajila.</em></li>
    <li><em>Diippistikii(leveelloo zayitii): Hanga zayiti mootora keessa jiru kan ittiin ilaalluudha.</em></li>
    <li><em>Prejer reguleter valvii: geejii dhiibbaa zayitii mootora keessa jiru dash boordii irraa kan ittiin to`annuu dha.</em></li>
</ol>
<p><em><span style="color: #008080;"><strong>Of eeggannoo qaamolee lalaaffisoof godhamuu qaban</strong></span></em></p>
<ul>
    <li><em>Yeroo mara ganama ganama osoo mootora hin kaasin hanga zayita mootora keessa jiru ilaaluu:</em></li>
    <li><em>Mootora erga kaafnee booda minimoodhaan daqiiqaa 5-10tti hojjechiisuu shaakaluu</em></li>
    <li><em>Zayita fi filtiroo yeroo yerootti jijjiiruu</em></li>
    <li><em>Zayita lakkoofsa sirrii (standard) tahe fayyadamuu</em></li>
</ul>
<p><em><img src="img/b11.JPG" alt="b11" width="390" height="340" /></em></p>
<h3><em><span style="color: #008080;"><strong>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Kutaa Elektirikaa konkolaataa</strong></span></em></h3>
<p><em>Kutaa elektirikaa konkolaataa bakka gurguddoo shanitti hiruun ni danda`ama. Isaanis</em></p>
<ol>
    <li><em>Baatirii</em></li>
    <li><em>Kutaa mootora kaasu(starting System)</em></li>
    <li><em>Kutaa baatirii charjessu (charging system)</em></li>
    <li><em>Kutaa ibidda uumu (ignition System)</em></li>
    <li><em>Kutaalee ibsaa (lighting System)</em></li>
</ol>
<p><em>&nbsp;</em></p>
<p><em><span style="color: #008080;"><strong>Baatirii:- </strong></span>kutaalee elektirikaa hundaaf isa bu&rsquo;uraa yoo ta&rsquo;u fayidaan isaa ;</em></p>
<ul>
    <li><em>Motora kaasuuf /motariinoodhaaf humna elektirikaa kennuun akka motorri naanna&rsquo;u taasisuuf gargaara</em></li>
    <li><em>Motora beenzilaa irratti yommuu motorri naanna&rsquo;u qaanqee ibiddaa (ignitionsystem) humna elektirikaa kennuuf tajaajila</em></li>
    <li><em>Diinaamoon hojii isaa akka eegaluuf elektirika kennuu fi</em></li>
    <li><em>Yeroo mootorri hin hojjennetti annisa elektirikaa qaamolee barbaadaniif kan akka teeppii, reediyoo, paawusaa fi kkf annisaa elektirikaa kennuufi</em></li>
</ul>
<p><em>Baatiriiwwan voolteejii qabaniin, guddina isaanitiin, aampar haaworii qabaniin, addaa adda ta&rsquo;uu danda&rsquo;u. Waliigalatti garuu bakka lamatti qoodamu. Isaanis:</em></p>
<p><em>Kan banamanii (Electrolyte battery) fi kan hin banamne (sealed battery) jedhamu.</em></p>
<p><em><img src="img/b13.JPG" alt="B13" width="390" height="250" /></em></p>
<p>Baatiriiwwan gosa lachuu rakkina addaa addaan kan ka&rsquo;e yoo motora kaasuu dadhaban motora irraa hiikuun chaarjii gochuun ni danda&rsquo;ama. Bakkee itti chaarjii gochuu hin dandeenye yoo ta&rsquo;e immoo konkolaataa keenya baatirii gargaaraa konkolaataa biro irraa kadhachuun kaasuun ni danda&rsquo;ama. Kana dura garuu motorri kan ka&rsquo;uu dide rakkina baatiriitiin ta&rsquo;uu isaa mirkaneefachuu qabna.</p>
<p>Kana gochuufis- dursinee ibsaa fuul-duraa haa ibsinu, itti aansuun motora kaasuuf yaaluu, yeroo kana ibsichi gara baduutti yoo siqe ykn yoo bade, rakkina baatirii ta&rsquo;uu isaati ibsa, yoo ibsichi garaagarummaa fiduu baate garuu rakkina baatirii akka hin taane agarsiisa jechuudha.</p>
<p>Baatirii gargaaraan motora keessan yoo kaasuu barbaaddan akka itti aanuutti gargaaramuu dandeessu.</p>
<ul>
    <li>Konkolaataa baatirii isaa gargaaramuu barbaaddan konkolaataa keesanitti siqsuun dhaabuu garuu wal tuquu hin qaban</li>
    <li>Motora konkolaataa isa baatirii guutuu qabu balleessuu</li>
    <li>keebiloota baatiriiwan lamaan wal qunamsiisuuf gargaaran dhedheeroo lama qopheessuu</li>
    <li>Tarminaalota baatiriiwanii erga seeraan hubannee booda fiixewwan keebilootaa lamaanii gar tokkoon tarminaala baatirii isa gargaaraa irratti qabsiisuu</li>
    <li>Fiixewwan lamaan hafan immoo isaa poozatiivii hidhamee ture poozatiivii baatirii isa dadhabeetti erga hiineen booda isa neegaatiiviitti hidhamee ture immoo neegaativii baatirii isa du&rsquo;eetti osoo hin taane, qaama konkolaaticha isa baatiriin du&rsquo;eetti hidhuu. Neegatiivii baatirii isa du&rsquo;eetti hidhuun balaa ibiddaa fiduu waan danda&rsquo;uuf hin gorfamu.</li>
    <li>Itti aansuun motora isaa baatirii guutuu qabuu erga kaafnee booda, motora isaa baatiriin dhumee kaasuu. Dhuma irratti keebiloota batiriiwan irraa isa poozatiivii dursuun irraa boqqisuu.</li>
</ul>